\thispagestyle{empty}

\begin{center}
  {\bf \Huge Acknowledgements}
\end{center}

\vspace{2cm}

Sono stati anni particolari, questi della magistrale. C'è così tanto che è cambiato nella mia vita, che se lo raccontassi al me appena laureato triennale, probabilmente non mi crederebbe. E non ci avrei mai creduto neanch'io, se non fosse stato per tutte le persone che mi sono state vicine, di recente e da tempo.

Il mio grazie più grande va sicuramente a Giulia, che mi ha stravolto la vita in direzioni che non avrei mai pensato di intraprendere. Sei la persona che più mi ha spinto a provare cose nuove e lanciarmi in progetti nuovi e complessi. Sei rimasta con me mentre impazzivo per l'Erasmus, per il judo o per questa stessa tesi. E senza i tuoi abbracci, probabilmente mi sarei fermato molto, molto prima. Passando il tempo con te, la mente si libera, il cuore si alleggerisce e mi sento sempre carico per andare avanti e raccontarti ogni cosa subito dopo mentre ci prendiamo un té. Se oggi riesco a fare tutto ciò che faccio, è anche grazie a te, ed è per te che voglio proseguire per questa strada. Ti amo.

Un grazie enorme va anche a mamma e papà. Una vita così frenetica non avrei mai potuto intraprenderla senza il vostro supporto totale ed incondizionato. Se oggi sono qui, è grazie alle cene che mi preparavate quando rientravo tardi da progetti, ed ai passaggi all'ultimo secondo per portarmi a riunioni improvvise. Avervi, poter gioire e lamentarvi con voi, e ricevere le vostre opinioni vuol dire tantissimo per me. Vi voglio tantissimo bene.

Grazie ad i miei fratelli Erika, Matteo ed Andrea. Avete sempre reso la casa rumorosa e piena di discussioni, ma son davvero felice di esser stato tutto questo tempo in un ambiente così vivace e vivo. E grazie a Viktor per aver portato Santiago, che ha alzato enormemente l'asticella di cosa voglia dire "vivace".

Poi ci sono tutti i miei amici delle superiori. Vaz, Zappa, Debbo, Brezzi, Enrique, Pippo, Sav, Gotta, Pippi, Luca e Nikolas. Incontrarci ancora dopo tutto questo tempo, come se non fosse passato, mi rende davvero felice. Son contento di non aver perso nessuno di voi, e che quando ci reincontriamo torna tutto quasi come quando eravamo al liceo. Spero di non perdervi mai.

Grazie Vazzana per le corse e le lunghe chiacchierate passate assieme; Grazie Zappa, per le serate passate a raccontarci la vita; Grazie Debbo, per le discussioni illuminanti sul mondo sin da quando eravamo sul bus la mattina; Grazie Brezzi, per farmi sentire ancora come quando eravamo compagni di banco ogni volta che ci troviamo; E grazie a tutti gli altri, conservo sempre tutti i momenti passati assieme, tutti quanti od in privato incontrandovi un po' a caso girando per la città.

E grazie ad Elia, che mi segue nelle mie idee strampalate e mi dà una mano ad ogni tanto fermarmi e rifletterci un po' di più alle cose. Non so quante volte avrei sbattuto la faccia contro un muro, non fosse stato per te.

Thanks to Zehra, having been such a good business partner, and a friend. You helped me a lot giving me a more solution oriented mindset, but most importantly for making me believe I can already build many useful, needed things, even at my young age. It has been a huge cultural shift. We will make great things together, I'm sure of it.

Ringrazio Tommaso, che mi aiutato enormemente a vivere il periodo in Finlandia in modo magnifico, facendomi scoprire cose stupende di Helsinki ed aiutandomi a non impazzire nella prima avventura fuori casa. Le nostre discussioni mi hanno sempre aiutato a pensare in grande, e son contento di aver avuto un coinquilino con cui mi trovassi così d'accordo sulle grandi questioni.

E tutte le altre persone che ho incontrato nella vita, anche solo per un momento. Sono quel che sono oggi solamente grazie a tutti coloro che mi hanno dato una mano, chi consciamente, chi inconsciamente. Questa tesi è un primo traguardo, in una lunga vita piena di nastri da tagliare. E sono contento di farlo assieme a chi mi vuole bene, e a cui io ne voglio di più.

